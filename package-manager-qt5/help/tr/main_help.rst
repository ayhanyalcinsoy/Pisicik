Paket Yöneticisi
----------------

**Paket Yöneticisi** ile Pisi Linux paket depolarında arama yapabilir, paketleri
kurabilir ya da kurulu paketlerinn güncellenmesini sağlayabilirsiniz. Bu araç
ile birlikte paketlerinizi hızlı ve kolay bir şekilde yönetebilirsiniz.

Paket arama
-----------

Bir paket aratmak için tek yapmanız gereken, arama çubuğuna adını yazmaktır. 
**Paket arama, o an seçili olan küme (Yeni Paketler, Kurulu Paketler ya da 
Güncellenecek paketler) içerisinde yapılacaktır.**

Yeni paket kurulumu
-------------------

Yeni bir paket kurmak için aşağıdaki adımları takip edin:

 1. Sol üst köşede bulunan **Kurulabilir Paketleri Göster** düğmesine tıklayın.
 2. Sol tarafta bulunan ve ilginizi çeken paket kategorilerinden birini seçin
    ya da kurmak istediğiniz paket için bir arama yapın.
 3. Sağ tarafta seçtiğiniz kategori içerisinde yer alan paketler ya da arama 
    kriterlerinize uygun paketleri göreceksiniz Buradan aradığınız ya da 
    ilginizi çeken paketleri seçebilirsiniz.
 4. 2. ve 3. maddelerdeki işlemleri kurulum yapmak istediğiniz tüm paketler
    için tekrarlayın.
 5. Seçim işleminizi bitirdikten sonra sağ üst köşedeki **Paket(ler)i Kur** 
    düğmesine tıklayın.
 6. Seçtiğiniz paketler ve bağımlılıklarını içeren bir Sepet Penceresi 
    göreceksiniz. Bu noktada bu pencereyi kapatarak işlemi iptal edebilir ya da
    **Paketleri Kur** düğmesine tıklayarak kurulum işlemini başlatabilirsiniz.

Seçtiğiniz paketler ve gerekli bağımlılıkları sisteminize kurulacaktır. Kurulum
süresi Internet bağlantı hızınıza bağlı olarak farklılık gösterebilir. Paketler
kurulurken işlem durumunu takip edebilirsiniz.

Kurulu paketi kaldırmak
-----------------------

Kurulu bir paketi kaldırmak için aşağıdaki adımları takip edin:

 1. Sol üst köşede bulunan **Kurulu Paketleri Göster** düğmesine tıklayın.
 2. Sol tarafta bulunan ve ilginizi çeken paket kategorilerinden birini seçin
    ya da kaldırmak istediğiniz paket için bir arama yapın.
 3. Sağ tarafta seçtiğiniz kategori içerisinde yer alan paketler ya da arama 
    kriterlerinize uygun paketleri göreceksiniz. Buradan aradığınız ya da 
    ilginizi çeken paketleri seçebilirsiniz.
 4. 2. ve 3. maddelerdeki işlemleri kaldırmak istediğiniz tüm paketler için
    tekrarlayın.
 5. Seçim işleminizi bitirdikten sonra sağ üst köşedeki **Paket(ler)i Kaldır** 
    düğmesine tıklayın.
 6. Seçtiğiniz paketler ve bağımlılıklarını içeren bir Sepet Penceresi 
    göreceksiniz. Bu noktada bu pencereyi kapatarak işlemi iptal edebilir ya da
    **Paket(ler)i Kaldır** düğmesine tıklayarak kaldırma işlemini 
    başlatabilirsiniz.

Seçtiğiniz paketler ve gerekli bağımlılıkları sisteminizden kaldırılacaktır. 
Paketler kaldırılırken işlem durumunu takip edebilirsiniz.

Güncellemeleri kontrol etmek
----------------------------

Kullandığınız bir paket, güvenlik ya da işlevsellik açısından Pisi Linux
geliştiricileri tarafından güncellenebilir.  Bu nedenle sisteminizdeki
paketlerı belirli aralıklarda güncellemeniz gerekebilir.

Bu işlemi elle yapmak için aşağıdaki adımları takip edin:

 1. Sol üst köşede bulunan **Güncellemeleri Göster** düğmesine tıklayın.
 2. Sol tarafta bulunan ve ilginizi çeken paket kategorilerinden birini seçin
    ya da güncellemek istediğiniz paket için bir arama yapın.
 3. Sağ tarafta seçtiğiniz kategori içerisinde yer alan paketler ya da arama 
    kriterlerinize uygun paketleri göreceksiniz. Buradan aradığınız ya da 
    ilginizi çeken paketleri seçebilirsiniz.
 4. 2. ve 3. maddelerdeki işlemleri kaldırmak istediğiniz tüm paketler için
    tekrarlayın.
 5. Seçim işleminizi bitirdikten sonra sağ üst köşedeki **Paket(ler)i Güncelle**
    düğmesine tıklayın.
 6. Seçtiğiniz paketler ve bağımlılıklarını içeren bir Sepet Penceresi 
    göreceksiniz. Bu noktada bu pencereyi kapatarak işlemi iptal edebilir ya da
    **Paket(ler)i Güncelle** düğmesine tıklayarak güncelleme işlemini 
    başlatabilirsiniz.

Seçtiğiniz paketler ve gerekli bağımlılıkları güncellenecektir. Paketlerin
güncellenme süresi Internet hızınıza bağlı olarak farklılık gösterebilir.
Paketler güncellenirken işlem durumunu takip edebilirsiniz.

