Kaptan
------

**Kaptan**, Pisi Linux kurulumu sonrasında kullanıcıyı masaüstünde karşılayan ve 
daha sonra masaüstünüzü kişiselleştirmek için kullanabileceğiniz bir ayar 
sihirbazıdır. Kaptan, Pisi Linux hakkında genel bilgiler verirken, kullanıcının 
masaüstünü daha rahat kullanabilmesi için, ağ bağlantıları gibi temel 
yapılandırma seçeneklerini sunar ve aynı zamanda kullanıcının masaüstünü 
kişiselleştirmesine de yardımcı olur.

Fare
----

**Tıklama Biçimi** dosyaları tek tıkla ya da çift tıklamayla açılacağını 
belirler.

**Düğme Sırası** tıklama işleminin farenin sol veya sağ tuş ile yapılmasını 
ayarlar. Daha çok sol elini kullananlar için uygun bir seçenektir.

Temalar
-------

Kullanmak istediğiniz temayı seçmenizi sağlar.

Bu menüde Masaüstü tipini ve kullanmak istediğiniz masaüstü sayısını da 
belirleyebilirsiniz.

KDE Menü
--------

Kullanmak istediğiniz KDE menüsünü seçme arayüzüdür.

Duvar Kağıdı
------------

Masaüstünün arka planı olacak olan resmi seçmenize yardım eden menüdür. 


**Duvar kağıdını Dosyadan Seç** düğmesini kullanarak kişisel bir dosyadan 
resim seçilebilir.

Arama
-----

Bilgisayarınızda arama yapmak istediğiniz zaman **Strigi Masaüstü Arama 
Yardımcısı**'nı kullanmak isteyip istemediğinizi sorar.

Ağ
--

Yeni kurulan bir bilgisayarın internete bağlanması için mutlaka kullanması 
önerilen bir seçenektir.

**Profil Oluştur**'a tıklayarak bilgisayarınızın sahip olduğu ağ 
donanımlarından hangisi ile yeni bir profil oluşturmak istediğinizi seçin. 
Aşağıda açılan ekranda sizden girilmesi beklenen alanları (Profil İsmi, 
Şifre gibi) doldurun ve **Tamam**'a tıklayın. Pisi Linux, sizin yönetici 
haklarına sahip olup olmadığınızı öğrenmek için şifrenizi sorabilir.

Oluşturmuş olduğunuz profile bağlanmak için ismini verdiğiniz profilin 
yanındaki kutucuğu işaretleyin. Burada Pisi Linux tekrardan yönetici haklarına 
sahip olup olmadığınızı kontrol edecektir.

Eğer var olan bir profili düzenlemek istiyorsanız, düzenlemek istediğiniz 
profilin sağındaki iki düğmeden soldaki olanına tıklayın. Seçenekleri 
değiştirip kaydedebilir veya iptal edebilirsiniz.

Herhangi bir profili silmek isterseniz, silmek istediğiniz profilin 
sağındaki iki düğmeden sağdaki (üserinde kırmızı çarpı olan) düğmeyi 
tıklayın.

Smolt
-----

Bu ekran sistem bilgilerinizi Pisi Linux'a göndererek istatistik 
oluşturulmasına yardım eder. **Donanım Bilgisini Gönder** kutucuğunu 
işaretliyerek donanım bilgisini gönderebilirsiniz.

Paketler
--------

Pisi Linux'da program yüklemek için kullanılan **Paket Yöneticisi**'ni 
otomatik olarak güncellemek isteyip istemediğinizi soran bir seçenektir. 
İsterseniz hangi sıklıkla güncellemek istediğinizi seçebilirsiniz.

Özet
----

Seçmiş olduğunuz ayarları listeler. **İleri** diyerek seçemeklerinizi 
kaydedebilirsiniz. 

Diğer
-----

Bu ekranda Pencere Davranışını ayarlamadan Disk yöneticisine kadar bir 
çok ayarları yapabileceğiniz **Sistem Ayarları**'nı açar. Aynı zamanda 
yardım ve destek alabileceğiniz Pisi Linux destek sitesine yönlendirir.
