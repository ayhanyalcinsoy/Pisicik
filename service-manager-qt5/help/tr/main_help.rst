Servis Yöneticisi
-----------------

**Service Yöneticisi** sisteminizdeki servislerin durumunu ve servislerin otomatik olarak başlamasının ayarlarını yapabileceğiniz Pardus uygulamasıdır. Bir servisin durumu çalışıyor ya da durmuş olabilir ve otomatik başlama ayarı da etkinleştirilmiş ya da etkisizleştirilmiş olabilir. Eğer bir servis çalışıyorsa, yaptığı iş ile alakalı bir şeyler sunar eğer durmuş ise hiçbir şey sunmaz. 


Servis Listeleme ve Arama
-------------------------

Servis Yöneticisini açtığınız anda listenin ortasını ve alt kısmını kaplamış bir liste görürsünüz. Bu liste sistemdeki servisleri listelemek için kullanılır. Başlangıçta Servis Yöneticisi sistemdeki tüm Sunucuları, çalışır ya da durmuş halde olan, listeler. Eğer sadece sistemdeki çalışır halde olan servisleri listelemek istiyorsanız listenin sağ üst köşesindeki listeden 'Çalışan Servisler'i seçin. Bundan başka seçip listeleyebileceğiniz seçenekler arasında Sistem servisleri, Açılış Servisleri ve Tüm Servisler vardır.
Listenin sol üst köşesinde bir metin kutusu vardır. Buraya bir servis ismi yazarak sistemdeki servisler içinde arayıp durumunu görebilir ve düzenleme yapabilirsiniz.


Bir Servisin Başlatılması
-------------------------

Bir servisin çalışıyor ya da durmuş durumda olduğunu anlamak için listedeki, adının sol tarafında bulunan ikona bakarız. Eğer ikon yeşil ise servis çalışıyor demektir. Kırmızı bayrak ikonu ise servisin durmuş olduğunu belirtir.
Bir servisi başlatmak için fare imlecini listedeki servis adının üzerine getiriniz. İmleç ögenin üzerine gelince ögenin sağ tarafında bir grup widget ortaya çıkar. İlk sırada bulunan 'Başlat' butonuna tıklayarak servisi başlatabilirsiniz. Pardus sizden root şifresi isteyecektir, root şifresini girin. Eğer kimlik denetimi başarılı olmuşsa servis başlatılacaktır. Servis adının yanındaki bayrağın nasıl kırmızıdan yeşile döndüğünü görebilirsiniz.
Bir servis başlatıldığında yapması gereken işi sunmaya başlar.


Bir Servisin Durdurulması
-------------------------

Bir servisin çalışıyor ya da durmuş durumda olduğunu anlamak için listedeki, adının sol tarafında bulunan ikona bakarız. Eğer ikon yeşil ise servis çalışıyor demektir. Kırmızı bayrak ikonu ise servisin durmuş olduğunu belirtir.
Bir servisi durdurmak için fare imlecini listedeki servis adının üzerine getiriniz. İmleç ögenin üzerine gelince ögenin sağ tarafında bir grup widget ortaya çıkar. Üçüncü sırada bulunan 'Durdur' butonuna tıklayarak servisi durdurabilirsiniz. Pardus sizden root şifresi isteyecektir, root şifresini girin. Eğer kimlik denetimi başarılı olmuşsa servis durdurulacaktır. Servis adının yanındaki bayrağın nasıl yeşilden kırmızıya döndüğünü görebilirsiniz.


Bir Servisin Yeniden Başlatılması
----------------------------------

Bir servisi yeniden başlatmak için fare imlecini listedeki servis adının üzerine getiriniz. İmleç ögenin üzerine gelince ögenin sağ tarafında bir grup widget ortaya çıkar. İkinci sırada bulunan 'Yeniden Başlat' butonuna tıklayarak servisi yeniden başlatabilirsiniz. Pardus sizden root şifresi isteyecektir, root şifresini girin. Eğer kimlik denetimi başarılı olmuşsa servis yeniden başlatılacaktır.


Servislerin Otomatik Olarak Başlaması
-------------------------------------

Bazı servisler sistem başladığında otomatik olarak çalışmaya başlar. Buna servisin 'Otomatik Başlama' özelliği diyoruz.
Bir servise otomatik başlama özelliği eklemek için fare imlecini listedeki servis adının üzerine getiriniz. İmleç ögenin üzerine gelince ögenin sağ tarafında bir grup widget ortaya çıkar. Dördüncü sırada bulunan 'Açılışta Çalıştır' onay kutusuna tıklayarak servise otomatik başlama özelliği verebilirsiniz. Artık sisteminizin ilk yeninden başlatılmasından itibaren servisiniz otomatik olarak başlayacaktır. Verdiğiniz bu özelliği geri almak için de onay kutusundaki işareti kaldırın.

